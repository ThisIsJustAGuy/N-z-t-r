# 2014 őszi Nézőtér emelt érettségi feladat megoldása TypeScript nyelven

###########

1. Olvassa be és tárolja el a foglaltsag.txt és a kategoria.txt fájl adatait!

2. Kérje be a felhasználótól egy sor, és azon belül egy szék számát, majd írassa ki
a képernyőre, hogy az adott hely még szabad-e vagy már foglalt! 

3. Határozza meg, hogy hány jegyet adtak el eddig, és ez a nézőtér befogadóképességének
hány százaléka! A százalékértéket kerekítse egészre, és az eredményt a következő
formában írassa ki a képernyőre:
Például:
Az előadásra eddig 156 jegyet adtak el, ez a nézőtér 42%-a. 

4. Határozza meg, hogy melyik árkategóriában adták el a legtöbb jegyet! Az eredményt
írassa ki a képernyőre az alábbi formában:
Például:
A legtöbb jegyet a(z) 3. árkategóriában értékesítették. 

5. A jegyek árát kategóriánként a következő táblázat tartalmazza:
|-----------|----|----|----|----|----|----|
|árkategória|1	 |   2|   3|   4|   5|	  |
|ár 	    |(Ft)|5000|4000|3000|2000|1500|

Mennyi lenne a színház bevétele a pillanatnyilag eladott jegyek alapján? Írassa ki az
eredményt a képernyőre! 

6. Mivel az emberek általában nem egyedül mennek színházba, ha egy üres hely mellett
nincs egy másik üres hely is, akkor azt nehezebben lehet értékesíteni. Határozza meg, és
írassa ki a képernyőre, hogy hány ilyen „egyedülálló” üres hely van a nézőtéren! 

7. A színház elektronikus eladási rendszere az érdeklődőknek az üres helyek esetén a hely
árkategóriáját jeleníti meg, míg a foglalt helyeket csak egy „x” karakterrel jelzi. Készítse
el ennek megfelelően a fenti adatokat tartalmazó szabad.txt fájlt!
Például:
33xxx1x1x1x1xxx22xxx
xxxxxxxxxxxxxxxxxxxx
4xxxxx222xxxxxxxxxx4
… 